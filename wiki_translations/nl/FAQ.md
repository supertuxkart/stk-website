---
title: Veelgestelde vragen
---
{% start_liquid main_title %}

Algemene vragen

{% end_liquid %}

{% start_liquid qa %}

Wat is SuperTuxKart?

SuperTuxKart is een open source 3D-kartracegame, gemaakt voor ervaren en onervaren spelers. Verzamel cadeaus om willekeurige items of turbogas te krijgen, maak de scherpste bochten en ontdek alle parcours. Let op: realisme is geen onderdeel van dit spel.

STK beschikt over zowel een lokale als online-modus voor meerdere spelers (‘multiplayer’) en een enkelespelermodus tegen computers. Je kunt racen op elk willekeurig parcours of het verhaal volgen om nieuwe karts en parcours te ontgrendelen. Ook is er een Grand Prix waar je in verschillende wedstrijden zoveel mogelijk punten moet zien te verzamelen.

Race over 21 verschillende meegeleverde banen (er kunnen er meer worden gedownload). Van het strand op een tropisch eiland tot diep in een mijnschacht, van de straten van Candela-Stad tot rustige wegen in buitengebieden, van een ruimteschip tot aan de bergen… Kortom: er is veel te ontdekken!

Naast normaal racen bevat STK ook andere spelvormen: tijdritten, zwaan-kleef-aan, voetbal, vlaggenroof en twee gevechtsmodi.

[Ontdek meer](Discover)!

{% end_liquid %}

{% start_liquid qa %}

Wie werken er aan SuperTuxKart?

Op de [Team](Team)-pagina vind je informatie over de mensen die aan SuperTuxKart werken!

{% end_liquid %}

{% start_liquid qa %}

Wat zijn de hardwarevereisten?

**GPU**

De gpu is doorgaans de zwakste schakel hier. Kaarten die voldoen aan de minimale vereisten beschikken weliswaar over OpenGL, maar werken alleen vloeiend bij lage resoluties en lage grafische instellingen. Kaarten die voldoen aan de aanbevolen vereisten of zelfs beter zijn, kunnen STK's meest veeleisende parcours vloeiend spelen met 60FPS/1080p.

* **Aanbevolen**: NVIDIA GeForce GTX 950, AMD Radeon RX 460 of krachtiger. Minimaal 1 GB VRAM (videogeheugen).
* **Minimaal**: NVIDIA GeForce 470 GTX, AMD Radeon 6870 HD kaart (serie) of Intel HD Graphics 4000. Minimaal 512 MB VRAM (videogeheugen).

**CPU**

De cpu-prestaties zijn afhankelijk van de grafische kaart en de bijbehorende instellingen. Online-spelen is het zwaarst. Goede cpu-prestaties helpen een hoge framesnelheid te behouden en alles vloeiend te laten draaien. Voor STK zijn vooral de ‘single-threadprestaties’ zijn van belang.

* **Aanbevolen**: Intel Core i5-2400 single-thread-prestaties of hoger. Ook AMD Ryzen-desktop-cpu's, de meeste Intel-desktop-cpu's vanaf 2012 en recente middenklasse en hogere mobiele cpu's vallen hieronder.
* **Minimaal**: elke Intel of AMD dual-core-cpu. Zeer oude of laag geklokte mobiele modellen kunnen moeite hebben, vooral bij online-wedstrijden.

**Overige vereisten**

* Minimaal 1 GB vrij werkgeheugen (ram)
* Schijfruimte: 700MB

**Optioneel**

* Of, als je liever een joystick gebruikt, een joystick met minimaal 6 knoppen.

{% end_liquid %}

{% start_liquid qa %}

Mijn computer is te oud voor SuperTuxKart. Wat nu?

Misschien heb je geluk en werkt STK wel. Er is altijd de mogelijkheid om terug te vallen op een oudere ‘renderer’ die OpenGL 2.1/GLES 2/DirectX 9 gebruikt, welke op elk apparaat zou moeten werken, maar voor minder moderne grafische elementen zorgt.

{% end_liquid %}

{% start_liquid qa %}

Hoe is de ontwikkeling van SuperTuxKart verlopen?

De oorsprong van STK ligt bij een spel genaamd [TuxKart](http://tuxkart.sourceforge.net). Dit spel werd (ongeveer) tussen april 2000 en maart 2004 ontwikkeld. In juni 2004 kregen de ontwikkelaars hulp van het ‘Spel van de maand’-project van de [Linux Game Tome](https://web.archive.org/web/20040915081722/http://www.happypenguin.org/). Deze hulp werd geleverd tussen juni en december 2004. (De meeste links naar oude forumdiscussies werken niet meer, maar er zijn nog archieven van: [[1]](https://web.archive.org/web/20041109144934/http://www.happypenguin.org/forums/viewtopic.php?t=1407) [[2]](https://web.archive.org/web/20120607000453/http://www.happypenguin.org/forums/viewtopic.php?t=1407&postdays=0&postorder=asc&start=15&sid=e3789fa7035b89cbfc1ab2aa6366033c) [[3]](https://web.archive.org/web/20120606235857/http://www.happypenguin.org/forums/viewtopic.php?t=1407&postdays=0&postorder=asc&start=30&sid=e3789fa7035b89cbfc1ab2aa6366033c) [[4]](https://web.archive.org/web/20120607000143/http://www.happypenguin.org/forums/viewtopic.php?t=1407&postdays=0&postorder=asc&start=45&sid=e3789fa7035b89cbfc1ab2aa6366033c) [[5]](https://web.archive.org/web/20120607000320/http://www.happypenguin.org/forums/viewtopic.php?t=1407&postdays=0&postorder=asc&start=60&sid=e3789fa7035b89cbfc1ab2aa6366033c) [[6]](https://web.archive.org/web/20120606235853/http://www.happypenguin.org/forums/viewtopic.php?t=1407&postdays=0&postorder=asc&start=75&sid=e3789fa7035b89cbfc1ab2aa6366033c). Helaas ontstond er uiteindelijk onenigheid, waarna het project in de ijskast werd gezet onder de naam ‘SuperTuxKart’. Kort daarop werden alsnog enkele grafische verbeteringen doorgevoerd, maar de basis was erg instabiel, en dus was het spel zo goed als onspeelbaar. Daarna werd er langere tijd niet gewerkt aan SuperTuxKart.

In 2006 nam Joerg Henrichs (ook wel bekend als ‘Hiker’) de ontwikkeling van SuperTuxKart over. Hij loste de meest in het oog springende bugs en prestatieproblemen op, zonder input van de oorspronkelijke ontwikkelaar en het ‘Spel van de maand’-project. Met hulp van ‘Coz’ werd in september 2006 de eerste versie uitgebracht.

In mei 2007 werd version 0.3 uitgebracht. Deze versie bevatte onder meer topscorelijsten, een nieuw parcours (Eiland), het tijdbom-wapen en Mac OSX- en OpenAL-ondersteuning.

In februari 2008 werd versie 0.4 uitgebracht. Nieuw in deze versie was het gebruik van grafische ‘Bullet’-elementen om botsingen te verbeteren. Verder werd ‘Auria’ lid van het team en verbeterde enkele parcours, met name ‘Vloek van de Farao’ en ‘Vuurtoren van Urk’.

In mei 2008 volgde alweer versie 0.5, met onder meer diverse verbeterde parcours, ontgrendelbare uitdagingen, de spelmodus ‘Zwaan-kleef-aan’ en meer vertalingen (en ook automatische taaldetectie).

Op 22 januari 2009 verscheen versie 0.6. In deze versie was er wederom e.e.a. verbeterd: het spelverloop, de fysieke acties, turbogas en slippen. Verder werd het geluidssysteem aangepakt, interessantere muziek toegevoegd en werd STK voorzien van nieuwe parcours en karts. Ook was er voor het eerst een speciale arena voor meerdere spelers en waren er nieuwe (bonus)items.

De daaropvolgende versie, 0.7, verscheen op 20 december 2010. In deze versie waren diverse grote verbeteringen te vinden, waaronder Irrlicht, de nieuwe 3D-aandrijving, een totaal nieuwe menuvormgeving, nieuwe kart- en parcoursanimaties, nieuwe parcours, karts en (bonus)items. Ook kwam er ondersteuning voor afsnijden en alternatieve routes op parcours. Versie 0.7.1, 0.7.2 en 0.7.3 werden kort daarna uitgebracht met nóg meer verbeteringen.

In december 2012 verscheen versie 0.8. Nieuw hieraan was onder meer verbeterde computerkarts en slippen, nieuwe uitdagingen, een tegengestelderichtingsmodus, nieuwe parcours en nieuwe muziek. Ook werden de menu's aangepakt. Hierop volgde 0.8.1, met bijgewerkte parcours, voetbal- en eierzoektochtmodi, en grafische verbeteringen.

Het duurde 3 jaar, maar in 2015 verscheen dan eindelijk de baanbrekende versie 0.9. Nieuw hieraan was een nieuwe aandrijving, genaamd ‘Antarctica’ en geavanceerde grafische functies, die in eerdere versies niet mogelijk waren. Een greep uit de functies: dynamische belichting en sectierendering (zodat er veel meer groen kon worden getoond). Hierop volgden drie kleinere uitgaven met enkele nieuwe functies en nieuwe parcours.

In april 2019 brachten we versie 1.0 uit - de eerste versie met de mogelijkheid om online tegen anderen te spelen. Naast deze grote functie waren er ook nieuwe en bijgewerkte parcours, nieuwe uitdagingen in de verhaalmodus, balansaanpassingen (voor eerlijker wedstrijden) en veel andere verbeteringen en foutoplossingen.

Hiker kondigde, na 13 jaar, aan te stoppen als projectleider. Tegelijk stopte Auria als mede-projectleider, maar zij bleef op andere manieren bijdragen aan STK.

Het project werd sindsdien geleid door Benau, die sinds 2017 veel code had bijgedragen, en Alayan, een grote bijdrager aan versie 1.0. Deveee, een belangrijke bijdrager die al jaren actief is en ook aan de Android-versie werkt, bleef teamlid.

In januari 2020 verscheen versie 1.1. Het spelverloop bleef onveranderd, aangezien alle 1.x-versies compatibel met elkaar waren, maar er waren wel grote verbeteringen. Zo werd de netwerkcode aangepakt, de vormgeving verder gepolijst (vooral merkbaar bij gebruik van hoge resoluties) en diverse fouten opgelost.

In augustus 2020 volgde versie 1.2. Nieuw hieraan was verbeterde gamepad-ondersteuning, gebruikmakend van SDL2. Hierdoor werden ‘hotpluggen’ en knoptoewijzingen mogelijk.

De nieuwste versie, 1.3, dateert van september 2021. Deze versie bevat een hoop bijgeschaafde karts.

Bekijk voor meer en gedetailleerdere informatie het [wijzigingslog](https://github.com/supertuxkart/stk-code/blob/master/CHANGELOG.md), de [blogberichten](https://blog.supertuxkart.net) en/of de lijst met opgeloste problemen op STK's GitHub-pagina.

{% end_liquid %}

{% start_liquid qa %}

Is SuperTuxKart een Mario Kart-kloon?

Nee! Mario Kart is dan wel het bekendste kartracespel ter wereld, maar er zijn er nog veel meer.

De oudste versies van STK zoveel als mogelijk op Mario Kart te lijken, maar dit idee hebben we daarna laten vallen. Soms pakken we Mario Kart er even bij, net als andere kartspellen, maar uitsluitend om inspiratie op te doen.

Niet alleen zijn er grote verschillen in het spelverloop, maar ook bij de ontwikkeling van SuperTuxKart volgen we onze eigen weg, niet die van Mario Kart.

{% end_liquid %}

{% start_liquid qa %}

Ik wil ook helpen! Op welke manieren kan dat?

Neem eerst een kijkje op de pagina [Bijdragen](Community). Op deze pagina vind je alles omtrent programmeren, modelleren, ontwerpen en andere dingen die je kunt doen.

Voordat je aan de slag gaat, is het raadzaam contact op te nemen met de huidige ontwikkelaars en artiesten op ons [IRC-kanaal](https://web.libera.chat/?channels=#supertuxkart), [Telegram-kanaal](https://t.me/STKInternational) of het [forum](https://forum.freegamedev.net/viewforum.php?f=16). Vertel ons wat je van plan bent, zodat we kunnen aangeven hoe groot de kans is dat je bijdrage wordt goedgekeurd.

{% end_liquid %}

{% start_liquid main_title %}

Vragen omtrent het spelverloop

{% end_liquid %}

{% start_liquid qa %}

De computerkart schoot achterwaarts. Kan ik dat ook?

De meeste items (bowlingballen, taart en plopper) kunnen achterwaarts worden geschoten. Kijk hiervoor naar achteren en schiet.

{% end_liquid %}

{% start_liquid qa %}

Speelt de computer vals?

Nee!

Alle karts beschikken over de snelheidsbeperkingen en -versnellingen, óók computerkarts. Sterker nog: op lagere moeilijkheidsgraden is de computer soms slomer dan normaal! De kans om een bepaald bonusitem te krijgen is eveneens voor iedereen gelijk. Wél zijn er kleine verschillen bij het sturen, maar dit geeft computerkarts geen werkbaar voordeel.

Soms kan de computer beschikken over bovennatuurlijke krachten bij het gebruiken van bonusitems, maar als een mens op het juiste moment op de juiste knop drukt, dan kan hij net zo snel zijn. Bovendien is er genoeg ruimte om de computer om de tuin te leiden.

Als je moeite hebt om de computer te verslaan, focus dan op je techniek. Probeer zo hard mogelijk te gaan zonder te crashen en oefen je sliptechniek. Op hogere moeilijkheidsgraden is slippen de enige realistische manier om de computer te verslaan.

{% end_liquid %}

{% start_liquid qa %}

Kan ik STK online spelen?

Jazeker! Maak een online-account aan in het spelmenu en log in. Kies vervolgens voor een lokaal of wereldwijd netwerk (hiervoor moet je internettoegang inschakelen in de instellingen). Zet daarna je eigen server op of kies een bestaande. Zorg dat je internetverbinding stabiel is en een lage ‘ping’ hebt.

{% end_liquid %}

{% start_liquid qa %}

Waarom kan ik sommige toetsen niet tegelijk indrukken?

Als je gebruikmaakt van een toetsenbord, dan kan het zijn dat je problemen ervaart bij het gelijktijdig indrukken van meerdere toetsen. In sommige situaties kunnen acties hierdoor niet goed worden doorgegeven. Dit is echter geen SuperTuxKart-bug, maar een toetsenbordbeperking: de meeste toetsenborden kunnen slechts een bepaald aantal gelijktijdige acties verwerken. Meer informatie vind je op https://www.sjbaker.org/wiki/index.php?title=Keyboards_Are_Evil (Engels). Er is maar één oplossing: gebruik een ander invoerapparaat, zoals een gamepad of gamingtoetsenbord, of sleutel net zo lang aan de toetsinstellingen totdat je toetsen hebt gevonden die wél tegelijkertijd kunnen worden ingedrukt.

{% end_liquid %}

{% start_liquid qa %}

Ik heb last van vreemde invoerapparaatproblemen

Bijvoorbeeld dat een kart altijd naar links afwijkt, willekeurig remt of andere gebeurtenissen waarbij het spel denkt dat je een toets hebt ingedrukt terwijl dat niet zo in. Als dit gebeurt, ga dan naar de instellingen en kijk bij de invoerapparaten of er gamepads zijn ingesteld. Het kan wel eens voorkomen dat er per ongeluk invoer van niet-aanwezige gamepads wordt doorgestuurd of andere apparaten die worden gezien als gamepad. Verwijder alle gamepads, behalve de gamepad die je in gebruik hebt.

{% end_liquid %}

{% start_liquid qa %}

Er verschijnt uit het niets een rode cirkel op mijn scherm. Wat heeft dat te betekenen?

Als er een pinguïn op het midden van de cirkel te zien is, dan heeft iemand je geraakt met een ploppen. Jij kunt dat ook doen door de plopper achterwaarts te schieten (zie ook de vraag over achterwaarts schieten).

{% end_liquid %}

{% start_liquid qa %}

Kan ik STK spelen met een Wii-afstandsbediening?

Ja! Bekijk hiervoor de [Wiimote](Wiimote)-pagina.

{% end_liquid %}

{% start_liquid main_title %}

Technische vragen

{% end_liquid %}

{% start_liquid qa %}

Ik heb een bug gevonden. Hoe kan ik deze melden?

Kijk allereerst op de [STK-bugtracker](https://github.com/supertuxkart/stk-code/issues) om te zien of het probleem al is gemeld. Als dat niet zo is, open dan een nieuwe ‘issue’.

{% end_liquid %}

{% start_liquid qa %}

Waar vind ik het gebruikersconfiguratiebestand?

* **Windows**: `%APPDATA%/supertuxkart/config-0.10` (voer die locatie in in de Verkenner om er snel heen te gaan).
* **Linux**: `$XDG_CONFIG_HOME/supertuxkart/config-0.10` (meest waarschijnlijk), `~/.config/supertuxkart/config-0.10` of `~/.supertuxkart/config-0.10`.
* **macOS**: `~/Library/Application Support/supertuxkart/config-0.10`. Let op: deze map kan standaard verborgen zijn.
* Met **Snap**: `~/snap/supertuxkart/current/.config/supertuxkart/config-0.10`.
* Met **Flatpak**: `~/.var/app/net.supertuxkart.SuperTuxKart/config/supertuxkart/config-0.10`.

Ook kun je de terminaluitvoer bekijken om te zien of er iets wordt vermeld over de locatie van de configuratiebestanden of zoeken naar het bestand genaamd ‘config.xml’.

{% end_liquid %}

{% start_liquid qa %}

Het lukt me niet om de Git-versie te compileren. Wat nu?

Dit kan wel eens gebeuren. De ontwikkelaars hebben dit doorgaans snel door en lossen het op. Als er echter op [GitHub Actions](https://github.com/supertuxkart/stk-code/actions) vermeld staat dat de huidige Git-versie goed compileert, maar het jou niet lukt, dan zit het probleem waarschijnlijk aan jouw kant. Ga na of je alle afhankelijkheden hebt geïnstalleerd, voer CMake nogmaals uit, etc.

{% end_liquid %}

{% start_liquid qa %}

Hoe ontgrendel ik alle parcours?

Het is de bedoeling dat je de verhaalmodus speelt en alle uitdagingen voltooid.

Echter, als je alles wilt ontgrendelen zónder de verhaalmodus uit te spelen, dan kun je cheaten door een configuratiebestand aan te passen. Open de map die vermeld staat bij de vraag ‘Waar vind ik het gebruikersconfiguratiebestand?’. Ga vervolgens naar ‘config-0.10’ en open het bestand ‘players.xml’. Vervang alle vermeldingen van ‘none’ door ‘hard’ (of ‘easy’ dan wel ‘medium’, afhankelijk van het niveau waarop je de uitdagingen wilt hebben afgerond).

{% end_liquid %}
